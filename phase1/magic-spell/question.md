
<div class="rtl">

</div>

فرض کنید یک system call جادویی به نام `magic_spell` با شماره‌ی `0xFACADE` وجود دارد. این system call سه آرگومان به نام‌های
`length`, `address`, `magic_number`
می‌گیرد. `address` و `length` مشخص‌کننده‌ی بازه‌ای از حافظه هستند که از `address` شروع می‌شود و طولش `length` بایت است.

این syscall بسته به مقدار `magic_number`، عملیاتی جادویی(!) روی بازه‌ی مشخص‌شده انجام می‌دهد:

- برای مثال اگر `magic_number` برابر `1` باشد، همه‌ی حروف کوچک انگلیسی در بازه‌ی مشخص‌شده با حروف بزرگ معادلشان جایگزین می‌شوند.
- برای مثال اگر `magic_number` برابر `2` باشد، محتوای بازه‌ی مشخص‌شده برعکس می‌شود.
- برای مقادیر دیگر `magic_number`، عملیات انجام‌شده وجود دارند اما آن را نمی دانیم!

به شما در ورودی یک عدد `magic_number` و یک رشته به نام `str` از اعداد، حروف کوچک و بزرگ انگلیسی و "_" داده می‌شود. شما باید `magic_spell` را بر روی رشته‌ی `str` صدا بزنید و رشته‌ی تغییر‌یافته را چاپ کنید (دقت کنید که بازه‌ی شما نباید شامل `\0` آخر رشته باشد).

### محدودیت‌ها:
<div align="center">
0 &le; magic_number &le; 2<sup>64</sup> - 1 <br>
1 &le; |str| &le; 10,000
</div>

<br>
فقط حروف `a-z`, `A-Z`, `0-9`, و `_` در `str` موجود هستند. همچنین اگر بازه‌ی داده‌شده به `magic_spell` نیز فقط از این حروف تشکیل شده باشد، حاصل `magic_spell` نیز چنین خواهد بود.
 برای صدا زدن `magic_spell` کافی است از قواعد صدا زدن دیگر syscall ها پیروی کنید.

### ورودی نمونه ۱:
```
1 ILoveLinux
```

### خروجی نمونه ۱:
```
ILOVELINUX
```

### ورودی نمونه ۲:
```
2 nyeh_HEH0heh
```

### خروجی نمونه ۲:
```
heh0HEH_heyn
```

### شبیه‌ساز:
یک کد شبیه‌ساز در اختیار شما قرار گرفته که `magic_spell` را شبیه‌سازی می‌کند و با اجرای کدتان توسط این شبیه‌ساز قابلیت استفاده از `magic_spell` را دارید. 

- در این شبیه‌ساز فقط عملیات‌های متناظر با `magic_number`های `1` و `2` پیاده‌سازی شده است.
- با تغییر تابع `perform_operation` در این شبیه‌ساز امکان تعریف عملیات‌های دلخواه برای `magic_number`های مختلف وجود دارد.
- اسکریپتی برای اجرای این کد در پیوست قرار دارد.

<br>
